<p>Scopo di questo libro e offrire istruzioni chiare e spunti di riflessione circa la meditazione buddhista secondo l’insegnamento di Ajahn Sumedho, un <em>bhikkhu</em> (monaco) appartenente alla tradizione <em>Theravāda</em>. I capitoli che seguono sono estratti da discorsi tenuti da Ajahn Sumedho a praticanti di meditazione per introdurli in concreto alla saggezza buddhista. A tale saggezza si allude in genere con il termine <em>Dhamma</em>, ossia le cose “così come sono”.</p>
<p>Vi consigliamo di utilizzare questo libretto come un manuale graduale. Il primo capitolo è un’introduzione alla pratica meditativa in generale, mentre i capitoli della seconda sezione possono essere letti in sequenza e fatti seguire da un periodo di meditazione. Il terzo capitolo è una riflessione sul tipo di comprensione che scaturisce dalla pratica.</p>
<p>La prima edizione del libro (2.000 copie) è uscita nel 1985, in occasione dell’apertura del Centro buddhista di Amaravati, ed è stata presto esaurita. Visto il favore incontrato, c’è stato chi si è offerto di finanziarne una ristampa. A parte una più attenta correzione delle bozze, il testo è rimasto invariato. Essendo il frutto di liberi contributi e atti di servizio al <em>Dhamma</em>, chiediamo ai lettori di rispettare questa offerta e renderla disponibile gratuitamente.</p>
<p>Possano tutti gli esseri realizzare la Verità.</p>
