<p></p>
<p></p>
<p>Il materiale di questo libro è tratto da discorsi tenuti al monastero della Foresta di Chithurst (Regno Unito) nel Gennaio 1984, con l’eccezione dei capitoli “<em>Sforzo e rilassamento</em>,” “<em>Benevolenza</em>” e “<em>Gli impedimenti e la cessazione degli impedimenti</em>,” che sono estratti da discorsi dati nel Dicembre del 1982 al monastero Internazionale della Foresta (Wat Pah Nanachat) di Ubon, nel nord-est della Thailandia.</p>
<p></p>
<p>è nato negli USA, a Seattle nel 1934. Ha preso l’ordinazione come bhikkhu (monaco della tradizione Theravāda) in Thailandia nel 1966 e ha trascorso dieci anni nel nord-est del Paese con il Venerabile Ajahn Chah, insegnante della tradizione spirituale dei “Maestri della Foresta.” Invitato nel 1976 in Inghilterra da un’associazione laica (English Sangha Trust) ha successivamente fondato i monasteri di Chithurst e di Amaravati in Inghilterra, inoltre ha incoraggiato e sostenuto l’apertura di altri monasteri, fra cui il Santacittarama in Italia, contribuendo a diffondere la tradizione Theravāda in diversi Paesi occidentali. Nel 2010, dopo 33 anni di servizio nelle comunità occidentali, ha deciso di lasciare i suoi incarichi pubblici e ritornare in Thailandia per continuare la sua vita monastica in forma più ritirata. Negli ultimi anni si è trasferito nuovamente in Inghilterra dove risiede al monastero di Amaravati.</p>
<p><span style="font-variant: small-caps;">Ajahn Sucitto</span></p>
<p>è stato l’abate di Cittaviveka, monastero buddhista di Chithurst, dal 1992. Nel 1986 ha offerto il suo contributo a questo libretto, scrivendone la prefazione. E’ nato a Londra nel 1949. Nel Marzo 1976 venne ordinato bhikkhu in Thailandia. Ritornò in Gran Bretagna nel 1978 dove incominciò la sua formazione con Ajahn Sumedho al vihara buddhista di Hampstead, a Londra. Nel 1979 fece parte del piccolo gruppo storico di monaci che, con Ajahn Sumedho, fondò Cittaviveka, il monastero buddhista di Chithurst, nel West Sussex. Attualmente vive ancora a Cittaviveka, ma ha lasciato il ruolo di abate per dedicarsi maggiormente all'insegnamento.</p>
